> Praefatio editoris.

Plus quam ducenti anni sunt, ex quo Hermetis qui fe-
runtur libri Rosselii opera in lucem prodierunt. neque
nostris temporibus Poemandrum, notissimum Hermetis
opus denuo typis mandandum esse censuissemus, nisi mi-
rifica illa aegyptiacarum litterarum instauratio huic libello
aliquid addidisset momenti. quae instauratio gloriam an-
tiquitatis aegyptiacae et auxit et minuit. auxit quidem,
chronologicis disquisitionibus Aegypti historiam ad re-
motissima tempora protrahendo; minuit autem, monumenta
quaedam, pro antiquissimis habita, aetati Ptolemaeorum
et Romanorum adiudicando. ‘nam quattuor fere annorum
milia principum aegyptiorum regnis impleta esse nunc
plurimi consentiunt, Caesarum autem romanorum no-
mina nsque ad Diocletianum signis hieroglyphicis exss
pressa fuisse maxima sagacitate demonstrarit Fran-
ciscus Champollio, papyrum demoticam parisiensem de-
cimo Neronis anno exaratam esse nuper probavit Hen-
rious Brugschius.

De librorum hermeticorum aetate eadem quae de
monumentis aegyptiacis fuit dubitatio. quos libros cum
primi editores, Vergicius, Flnssas, Patricius, Mosis ae-
tati attribuerint, venerabilisque bibliothecae graecae au-

 

